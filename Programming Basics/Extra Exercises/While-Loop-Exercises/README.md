# While - цикъл – допълнително упражнение

Задачи за допълнително упражнение към курса ["Основи на програмирането" \@
СофтУни](https://softuni.bg/courses/programming-basics).

**Тествайте** решенията си в **judge системата**:
<https://judge.softuni.bg/Contests/Practice/Index/1684#0>

## Съдомиялна

Гошо работи в ресторант и отговаря за зареждането на съдомиялната накрая на
деня.

Вашата задача е да напишете програма, която изчислява, **дали дадено закупено
количество бутилки от препарат за съдомиялна е достатъчно, за да измие
определено количество съдове.** Знае се, че всяка бутилка съдържа **750 мл.
препарат**, **за 1 чиния са нужни 5 мл., а за тенджера 15 мл.**  Приемете, че
**на всяко трето зареждане със съдове, съдомиялната се пълни само с тенджери, а
останалите пъти с чинии.** Докато не получите команда "**End**" ще продължите да
получавате бройка съдове, които трябва да бъдат измити.

### Вход

От конзолата се четат:

-   **Брой бутилки от препарат, който ще бъде използван за миенето на чинии -
    цяло число в интервала [1…10]**

На всеки следващ ред, до получаване на командата "**End**" или докато
**количеството препарат не се изчерпи**, **брой съдове, които трябва да бъдат
измити - цяло число в интервала [1…100]**

### Изход

В случай, че количеството препарат **е било достатъчно** за измиването на
съдовете:

>   **"Detergent was enough!"**

>   **"{брой чисти чинии} dishes and {брой чисти тенджери} pots were washed."**

>   **"Leftover detergent {количество останал препарат} ml."**

В случай, че количеството препарат **не е било достатъчно** за измиването на
съдовете:

>   **"Not enough detergent, {количество не достигнал препарат} ml. more
>   necessary!"**

### Примерен вход и изход

| **Вход**            | **Изход**                                                                           | **Обяснения**                                                                                                                                                                                                                                                                                                                                                                                                                                                                                                                                      |
|---------------------|-------------------------------------------------------------------------------------|----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| 2 53 65 55 End      | Detergent was enough! 118 dishes and 55 pots were washed. Leftover detergent 85 ml. | Количество препарат = 2 \* 750 = **1500** мл. 53 **чинии** са заредени =\> 53 \* 5 = 265 мл. 1500 **—** 265 = 1235 мл. (**остатък**) 65 **чинии** =\> 65 \* 5 = 325 мл. 1235 **—** 325 = 910 мл. **(остатък)** 55 **тенджери** =\> 55 \* 15 = 825 мл. 910 **—** 825 = **85** мл. (**остатък**) Получаваме команда "**End**", следователно **количеството е стигнало** и се печата съответното съобщение: Брой чинии = 53 + 65 = **118.** Брой тенджери = **55**                                                                                    |
| 1 10 15 10 12 13 30 | Not enough detergent, 100 ml. more necessary!                                       | Количество препарат = 1 \* 750 = 750 мл. 10 **чинии** =\> 10 \* 5 = 50 мл. 750 **—** 50 =\> 700 **(остатък)** 15 **чинии =\>** 15 \* 5 = 75 мл. 700 **—** 75 = 625 мл. **(остатък)** 10 **тенджери** =\> 10 \* 15 = 150 мл. 625 **—** 150 = 475 мл. **(остатък)** 12 **чинии** =\> 12 \* 5 = 60 мл. 475 **—** 60 = 415 мл. (**остатък)** 13 **чинии** =\> 13 \* 5 = 65 мл. 415 **—** 65 = 350 мл. **(остатък)** 30 **тенджери** =\> 30 \* 15 = 450 мл. **350 \<= 450 (100 недостиг)**,**следователно печатаме съобщение за недостиг на препарата** |

## Система за отчет 

На благотворително събитие плащанията за закупените продукти **винаги се
редуват: плащане в брой и плащане с карта.** Установени са следните правила за
заплащане:

-   Ако продуктът **надвишава 100лв**., за него **не може да се плати в брой**

-   Ако продуктът е на цена **под 10лв**., за него **не може да се плати с
    кредитна карта**

Програмата приключва **или след като получим команда "End" или след като
средствата бъдат събрани.**

### Вход

От конзолата се четат:

-   **Сумата, която се очаква да бъде събрана от продажбите - цяло число в
    интервала [1 ... 10000]**

На всеки следващ ред, до получаване на командата "**End**" или докато **не се
съберат нужните средства**: **цените на предметите**, които ще бъдат закупени
**- цяло число в интервала [1 ... 500]**

### Изход

На конзолата да се отпечата:

-   При **успешна транзакция**: "**Product sold!**"

-   При **неуспешна транзакция:** "**Error in transaction!**"

-   Ако сумата **на всички закупени продукти надвиши или достигне очакваната
    сума**, програмата трябва **да приключи** и на конзолата **да се изпишат два
    реда**:

-   **"Average CS:** {средно плащане в кеш на човек}**"**

-   **"Average CC:** {средно плащане с карта на човек}**"**

**Плащанията трябва да бъдат форматирани до втората цифра след десетичния
знак.**

-   При получаване на **команда "End", да се изпише един ред:**

-   **"Failed to collect required money for charity."**

### Примерен вход и изход

| **Вход**                | **Изход**                                                                                                                                | **Обяснения**                                                                                                                                                                                                                                                                                                                                                                                                                                                                                                                                                                      |
|-------------------------|------------------------------------------------------------------------------------------------------------------------------------------|------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| 500 120 8 63 256 78 317 | Error in transaction! Error in transaction! Product sold! Product sold! Product sold! Product sold! Average CS: 70.50 Average CC: 286.50 | По условие се редуват **първо в брой плащане, след това чрез кредитна карта** 120 \>= 100 **транзакцията се отхвърля** 8 \<= 10 **транзакцията се отхвърля** 63 \<= 100 =\> **транзакцията е успешна.** 256 \>= 10 =\> **транзакцията е успешна.** 78 \<= 100 =\> **транзакцията е успешна.** 317 \>= 10 =\> **транзакцията е успешна.** Обща събрана сума =\> 63 + 256 + 78 + 317 = **714**;  **714** \>= 500 =\> Обща сума в брой =\> 63 + 78 = 141 Средно в брой =\> 141 / 2 = **70.50** Общо кредитни карти =\> 256 + 317 = 573 Средно кредитни карти =\> 573 / 2 = **286.50** |
| 600 86 150 98 227 End   | Product sold! Product sold! Product sold! Product sold! Failed to collect required money for charity.                                    | 86 \<= 100 =\> **транзакцията е успешна.** 150 \>= 10 =\> **транзакцията е успешна.** 98 \<= 100 =\> **транзакцията е успешна.** 227 \>= 10 =\> **транзакцията е успешна.** Четем от конзолата команда "**End**". Проверка, дали е достатъчна сумата =\> 86 + 150 + 98 + 227 = 561; **561 \<= 600 =\>** печатаме, че сумата **не е била събрана**.                                                                                                                                                                                                                                 |

## Поток от букви

Напишете програма, която прочита скрито съобщение в поредица от символи. Те се
получават по един на ред до получаване на командата "**End**". Думите се
образуват от буквите в **реда на четенето** им. Символите, които не са
**латински букви трябва да бъдат игнорирани.** Думите скрити в потока са
разделени от **тайна команда от три букви** – **"c", "o" и "n".** При **първото
получаване** на една от тези букви, тя се маркира като срещната, **но не се
запазва в думата**. При всяко **следващо нейно срещане се записва** нормално в
думата. След като са налични **и трите символа от командата**, се печата думата
и интервал " ". Започва се нова дума, която по същия начин чака тайната команда,
за да бъде отпечатана.

### Вход

От конзолата се чете поредица от редове с един символ на всеки до получаване на
командата **"End"**.

### Изход

На конзолата се печата на един ред **всяка дума след тайната команда,** следвана
от интервал.

### Примерен вход и изход

| **Вход**                                 | **Изход**    | **Обяснения**                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                     |
|------------------------------------------|--------------|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| H n e l l o o c t c h o e r e n e End    | Hello there  | **"H", "n", "e", "l", "l", "o", "o", "c", "t", "c", "h", "o", "e", "r", "e", "n", "e"** са всички букви прочетени от конзолата. Първо се чете **"H"** и се прибавя към думата. След това се чете **"n"**. То е част от командата и **не се прибавя към думата тъй като се среща за първи път**. След това се четат **"e"**, **"l"**, **"l"** от конзолата и се добавят към думата. Прочита се **"o"** и се отбелязва като срещната, но не се добавя към думата. След това се прочита **"o"** отново и се записва. Следва **"c"** и вече са налични символите за тайната команда. **Отпечатва се "Hello "** и се следи за нова тайна команда. Прочита се **"t"** и се запазва в новата дума. След това **"c"** e част от новата команда и не се добавя. Прочита се **"h"** и се добавя към думата. Следва **"o"**, което e част от новата команда. Прочитат се **"e", "r", "e"** и се добавят към думата. Приема се **"n"** и тайната команда е завършена. Печата се **"there "**. Прочита се **"e"** и се добавя към нова дума. Получава се командата **"End"** и програмата приключва.  Крайният резултат е **"Hello there " .** |
| % ! c \^ B \` o % o o M ) { n \\ A D End | BooM         | **"%", "!", "c", "\^", "B", "\`", "o", "%", "o", "o", "M", ")", "{", "n", "\\", "A", "D"** са прочетените символи. Пропускат се **"%"** и **"!"**, защото **не са част от латинската азбука**. Прочита се **"c"** и се запаметява за тайната команда, **без да се добавя към думата**. Пропуска се **"\^"**. Следва **"B"** и се записва в думата. Пропуска се **"\`"**. След това **"o"** е част от тайната команда и **не се добавя в думата**. Пропуска се **"%"**. Прочитат се **"o", "o", "M"** и се записват към думата една след друга. Пропускат се **")"** и **"{".** Следва **"n"** и тайната команда е завършена. Печата се **"BooM "**. Пропуска се **"\\"**. След това се четат **"A", "D"** и се запаметяват в нова дума. Чете се командата **"End"** и програмата приключва.  Окончателният резултат е **"BooM "**.                                                                                                                                                                                                                                                                                                |
| o S % o l \^ v e c n & m e c o n End     | Solve me     | **"o", "S", "%", "o", "l"\^", "v", "e", "c", "n", "&", "m", "e", "c", "o"** и **"n"** са прочетените символи. Прочита се **"o"** и се запаметява за тайната команда, **без да се добавя към думата**. Следва **"S"** и се записва в думата. Пропуска се **"%"**. Прочитат се **"o"** и **"l"** и се добавят към думата. Пропуска се **"\^"**. Прочитат се **"v"** и **"e"** и се добавят. Прочитат се **"c"** и **"n"** и командата се завършва. Отпечатва се **"Solve "**. Пропуска се **"&"**. Прочитат се **"m"** и **"e"** и се записват в новата дума. Прочитат се **"c", "o"** и **"n"** и командата е изпълнена. Отпечатва се **"me "**. Прочита се **"End"** и програмата приключва. Крайния резултат е **"Solve me "**.                                                                                                                                                                                                                                                                                                                                                                                                  |

# Задачи за шампиони

## Числа от 1 до 100, които се делят на 3 без остатък

Напишете програма, която печата всички числа в интервала от 1 до 100, който се
делят на 3 без остатък, по едно на ред.

| **вход** | **изход**  |
|----------|------------|
| (няма)   | 3 6 9 … 99 |

**Насоки:** потърсете информация за **for** цикъл.

## Средно аритметично 

Напишете програма, която прочита едно число **n**, след това прочита **n** на
брой **цели числа** и принтира средно аритметичното на тяхната сума число,
форматирано до втората цифра след десетични знак.

| **вход**  | **изход** |   | **вход** | **изход** |   | **вход**   | **изход** |   | **вход**      | **изход** |
|-----------|-----------|---|----------|-----------|---|------------|-----------|---|---------------|-----------|
| 4 3 2 4 2 | 2.75      |   | 2 6 4    | 5.00      |   | 3 82 43 22 | 49.00     |   | 4 95 23 76 23 | 54.25     |
